\biblebook{ Epistula I Ioannis}
\begin{biblechapter}
 \verse Quod fuit ab initio, quod audivimus, quod vidimus oculis nostris, quod perspeximus, et manus nostrae contrectaverunt de verbo vitae 
\verse — et vita apparuit, et vidimus et testamur et annuntiamus vobis vitam aeternam, quae erat coram Patre et apparuit nobis — 
\verse quod vidimus et audivimus, annuntiamus et vobis, ut et vos communionem habeatis nobiscum. Communio autem nostra est cum Patre et cum Filio eius Iesu Christo. 
\verse Et haec scribimus nos, ut gaudium nostrum sit plenum. 
 \verse Et haec est annuntiatio, quam audivimus ab eo et annuntiamus vobis, quoniam Deus lux est, et tenebrae in eo non sunt ullae.
 \verse Si dixerimus quoniam communionem habemus cum eo, et in tenebris ambulamus, mentimur et non facimus veritatem; 
\verse si autem in luce ambulemus, sicut ipse est in luce, communionem habemus ad invicem, et sanguis Iesu Filii eius mundat nos ab omni peccato.
 \verse Si dixerimus quoniam peccatum non habemus, nosmetipsos seducimus, et veritas in nobis non est. 
\verse Si confiteamur peccata nostra, fidelis est et iustus, ut remittat nobis peccata et emundet nos ab omni iniustitia. 
\verse Si dixerimus quoniam non peccavimus, mendacem facimus eum, et verbum eius non est in nobis.
 
\begin{biblechapter}
\verse Filioli mei, haec scribo vobis, ut non peccetis. Sed si quis pecca verit, advocatum habemus ad Patrem, Iesum Christum iustum; 
\verse et ipse est propitiatio pro peccatis nostris, non pro nostris autem tantum sed etiam pro totius mundi.
 \verse Et in hoc cognoscimus quoniam novimus eum: si mandata eius servemus. 
\verse Qui dicit: “ Novi eum ”, et mandata eius non servat, mendax est, et in isto veritas non est; 
\verse qui autem servat verbum eius, vere in hoc caritas Dei consummata est. In hoc cognoscimus quoniam in ipso sumus. 
\verse Qui dicit se in ipso manere, debet, sicut ille ambulavit, et ipse ambulare.
 \verse Carissimi, non mandatum novum scribo vobis sed mandatum vetus, quod habuistis ab initio: mandatum vetus est verbum, quod audistis. 
\verse Verumtamen mandatum novum scribo vobis, quod est verum in ipso et in vobis, quoniam tenebrae transeunt, et lumen verum iam lucet. 
\verse Qui dicit se in luce esse, et fratrem suum odit, in tenebris est usque adhuc. 
\verse Qui diligit fratrem suum, in lumine manet, et scandalum ei non est; 
\verse qui autem odit fratrem suum, in tenebris est et in tenebris ambulat et nescit quo vadat, quoniam tenebrae obcaecaverunt oculos eius.
 \verse Scribo vobis, filioli: Remissa sunt vobis peccata propter nomen eius. 
\verse Scribo vobis, patres: Nostis eum, qui ab initio est. Scribo vobis, adulescentes: Vicistis Malignum. 
\verse Scripsi vobis, parvuli: Nostis Patrem. Scripsi vobis, patres: Nostis eum, qui ab initio est. Scripsi vobis, adulescentes: Fortes estis, et verbum Dei in vobis manet, et vicistis Malignum.
 \verse Nolite diligere mundum neque ea, quae in mundo sunt. Si quis diligit mundum, non est caritas Patris in eo; 
\verse quoniam omne, quod est in mundo, concupiscentia carnis et concupiscentia oculorum et iactantia divitiarum, non est ex Patre, sed ex mundo est. 
\verse Et mundus transit, et concupiscentia eius; qui autem facit voluntatem Dei, manet in aeternum.
 \verse Filioli, novissima hora est; et sicut audistis quia antichristus venit, ita nunc antichristi multi adsunt, unde cognoscimus quoniam novissima hora est. 
 \verse Ex nobis prodierunt, sed non erant ex nobis, nam si fuissent ex nobis, permansissent nobiscum; sed ut manifestaretur quoniam illi omnes non sunt ex nobis. 
\verse Sed vos unctionem habetis a Sancto et scitis omnes. 
\verse Non scripsi vobis quasi nescientibus veritatem sed quasi scientibus eam, et quoniam omne mendacium ex veritate non est. 
\verse Quis est mendax, nisi is qui negat quoniam Iesus est Christus? Hic est antichristus, qui negat Patrem et Filium. 
 \verse Omnis, qui negat Filium, nec Patrem habet; qui confitetur Filium, et Patrem habet.
 \verse Vos, quod audistis ab initio, in vobis permaneat; si in vobis permanserit, quod ab initio audistis, et vos in Filio et in Patre manebitis. 
\verse Et haec est repromissio, quam ipse pollicitus est nobis: vitam aeternam.
 \verse Haec scripsi vobis de eis, qui seducunt vos. 
\verse Et vos, unctionem, quam accepistis ab eo, manet in vobis, et non necesse habetis, ut aliquis doceat vos; sed sicut unctio ipsius docet vos de omnibus, et verum est, et non est mendacium, et, sicut docuit vos, manetis in eo.
 \verse Et nunc, filioli, manete in eo, ut, cum apparuerit, habeamus fiduciam et non confundamur ab eo in adventu eius. 
\verse Si scitis quoniam iustus est, scitote quoniam et omnis, qui facit iustitiam, ex ipso natus est.
 
\begin{biblechapter}
\verse Videte qualem caritatem dedit nobis Pater, ut filii Dei nomine mur, et sumus! Propter hoc mundus non cognoscit nos, quia non cognovit eum. 
\verse Carissimi, nunc filii Dei sumus, et nondum manifestatum est quid erimus; scimus quoniam, cum ipse apparuerit, similes ei erimus, quoniam videbimus eum, sicuti est.
 \verse Et omnis, qui habet spem hanc in eo, purificat se, sicut ille purus est. 
\verse Omnis, qui facit peccatum, et iniquitatem facit, quia peccatum est iniquitas. 
 \verse Et scitis quoniam ille apparuit, ut peccata tolleret, et peccatum in eo non est. 
\verse Omnis, qui in eo manet, non peccat; omnis, qui peccat, non vidit eum nec novit eum.
 \verse Filioli, nemo vos seducat. Qui facit iustitiam, iustus est, sicut ille iustus est; 
\verse qui facit peccatum, ex Diabolo est, quoniam a principio Diabolus peccat. Propter hoc apparuit Filius Dei, ut dissolvat opera Diaboli. 
\verse Omnis, qui natus est ex Deo, peccatum non facit, quoniam semen ipsius in eo manet; et non potest peccare, quoniam ex Deo natus est.
 \verse In hoc manifesti sunt filii Dei et filii Diaboli: omnis, qui non facit iustitiam, non est ex Deo, et qui non diligit fratrem suum.
 \verse Quoniam haec est annuntiatio, quam audistis ab initio, ut diligamus alterutrum. 
\verse Non sicut Cain: ex Maligno erat et occidit fratrem suum. Et propter quid occidit eum? Quoniam opera eius maligna erant, fratris autem eius iusta.
 \verse Nolite mirari, fratres, si odit vos mundus. 
\verse Nos scimus quoniam transivimus de morte in vitam, quoniam diligimus fratres; qui non diligit, manet in morte. 
\verse Omnis, qui odit fratrem suum, homicida est, et scitis quoniam omnis homicida non habet vitam aeternam in semetipso manentem.
 \verse In hoc novimus caritatem, quoniam ille pro nobis animam suam posuit; et nos debemus pro fratribus animas ponere. 
\verse Qui habuerit substantiam mundi et viderit fratrem suum necesse habere et clauserit viscera sua ab eo, quomodo caritas Dei manet in eo? 
\verse Filioli, non diligamus verbo nec lingua sed in opere et veritate. 
\verse In hoc cognoscemus quoniam ex veritate sumus, et in conspectu eius placabimus corda nostra, 
\verse quoniam si reprehenderit nos cor, maior est Deus corde nostro et cognoscit omnia. 
\verse Carissimi, si cor nostrum non reprehenderit nos, fiduciam habemus ad Deum 
\verse et, quodcumque petierimus, accipimus ab eo, quoniam mandata eius custodimus et ea, quae sunt placita coram eo, facimus.
 \verse Et hoc est mandatum eius, ut credamus nomini Filii eius Iesu Christi et diligamus alterutrum, sicut dedit mandatum nobis. 
\verse Et, qui servat mandata eius, in ipso manet, et ipse in eo; et in hoc cognoscimus quoniam manet in nobis, ex Spiritu, quem nobis dedit.
 
\begin{biblechapter}
\verse Carissimi, nolite omni spiritui credere, sed probate spiritus si ex Deo sint, quoniam multi pseudoprophetae prodierunt in mundum. 
\verse In hoc cognoscitis Spiritum Dei: omnis spiritus, qui confitetur Iesum Christum in carne venisse, ex Deo est. 
 \verse Et omnis spiritus, qui non confitetur Iesum, ex Deo non est; et hoc est antichristi, quod audistis quoniam venit, et nunc iam in mundo est. 
\verse Vos ex Deo estis, filioli, et vicistis eos, quoniam maior est, qui in vobis est, quam qui in mundo. 
\verse Ipsi ex mundo sunt; ideo ex mundo loquuntur, et mundus eos audit. 
\verse Nos ex Deo sumus. Qui cognoscit Deum, audit nos; qui non est ex Deo, non audit nos. Ex hoc cognoscimus Spiritum veritatis et spiritum erroris.
 \verse Carissimi, diligamus invicem, quoniam caritas ex Deo est; et omnis, qui diligit, ex Deo natus est et cognoscit Deum. 
\verse Qui non diligit, non cognovit Deum, quoniam Deus caritas est. 
\verse In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum. 
\verse In hoc est caritas, non quasi nos dilexerimus Deum, sed quoniam ipse dilexit nos et misit Filium suum propitiationem pro peccatis nostris.
 \verse Carissimi, si sic Deus dilexit nos, et nos debemus alterutrum diligere. 
 \verse Deum nemo vidit umquam; si diligamus invicem, Deus in nobis manet, et caritas eius in nobis consummata est. 
\verse In hoc cognoscimus quoniam in ipso manemus, et ipse in nobis, quoniam de Spiritu suo dedit nobis. 
\verse Et nos vidimus et testificamur quoniam Pater misit Filium salvatorem mundi. 
\verse Quisque confessus fuerit: “ Iesus est Filius Dei ”, Deus in ipso manet, et ipse in Deo. 
 \verse Et nos, qui credidimus, novimus caritatem, quam habet Deus in nobis. Deus caritas est; et, qui manet in caritate, in Deo manet, et Deus in eo manet.
 \verse In hoc consummata est caritas nobiscum, ut fiduciam habeamus in die iudicii; quia sicut ille est, et nos sumus in hoc mundo. 
\verse Timor non est in caritate, sed perfecta caritas foras mittit timorem, quoniam timor poenam habet; qui autem timet, non est consummatus in caritate.
 \verse Nos diligimus, quoniam ipse prior dilexit nos. 
\verse Si quis dixerit: “ Diligo Deum ”, et fratrem suum oderit, mendax est; qui enim non diligit fratrem suum, quem videt, Deum, quem non videt, non potest diligere. 
\verse Et hoc mandatum habemus ab eo, ut, qui diligit Deum, diligat et fratrem suum.
 
\begin{biblechapter}
\verse Omnis, qui credit quoniam Iesus est Christus, ex Deo natus est; et omnis, qui diligit Deum, qui genuit, diligit et eum, qui natus est ex eo. 
\verse In hoc cognoscimus quoniam diligimus natos Dei, cum Deum diligamus et mandata eius faciamus. 
\verse Haec est enim caritas Dei, ut mandata eius servemus; et mandata eius gravia non sunt, 
 \verse quoniam omne, quod natum est ex Deo, vincit mundum; et haec est victoria, quae vicit mundum: fides nostra.
 \verse Quis est qui vincit mundum, nisi qui credit quoniam Iesus est Filius Dei? 
 \verse Hic est, qui venit per aquam et sanguinem, Iesus Christus; non in aqua solum sed in aqua et in sanguine. Et Spiritus est, qui testificatur, quoniam Spiritus est veritas. 
\verse Quia tres sunt, qui testificantur: 
\verse Spiritus et aqua et sanguis; et hi tres in unum sunt. 
\verse Si testimonium hominum accipimus, testimonium Dei maius est, quoniam hoc est testimonium Dei, quia testificatus est de Filio suo.
 \verse Qui credit in Filium Dei, habet testimonium in se. Qui non credit Deo, mendacem facit eum, quoniam non credidit in testimonium, quod testificatus est Deus de Filio suo. 
\verse Et hoc est testimonium, quoniam vitam aeternam dedit nobis Deus, et haec vita in Filio eius est. 
\verse Qui habet Filium, habet vitam; qui non habet Filium Dei, vitam non habet.
 \verse Haec scripsi vobis, ut sciatis quoniam vitam habetis aeternam, qui creditis in nomen Filii Dei.
 \verse Et haec est fiducia, quam habemus ad eum, quia si quid petierimus secundum voluntatem eius, audit nos. 
\verse Et si scimus quoniam audit nos, quidquid petierimus, scimus quoniam habemus petitiones, quas postulavimus ab eo.
 \verse Si quis videt fratrem suum peccare peccatum non ad mortem, petet, et dabit ei Deus vitam, peccantibus non ad mortem. Est peccatum ad mortem; non pro illo dico, ut roget. 
\verse Omnis iniustitia peccatum est, et est peccatum non ad mortem.
 \verse Scimus quoniam omnis, qui natus est ex Deo, non peccat, sed ille, qui genitus est ex Deo, conservat eum, et Malignus non tangit eum. 
\verse Scimus quoniam ex Deo sumus, et mundus totus in Maligno positus est. 
\verse Et scimus quoniam Filius Dei venit et dedit nobis sensum, ut cognoscamus eum, qui verus est; et sumus in eo, qui verus est, in Filio eius Iesu Christo. Hic est qui verus est, Deus et vita aeterna. 
\verse Filioli, custodite vos a simulacris!
   
\end{biblechapter}
