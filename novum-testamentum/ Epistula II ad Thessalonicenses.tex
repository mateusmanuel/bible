\biblebook{ Epistula II ad Thessalonicenses}
\begin{biblechapter}
 \verse Paulus et Silvanus et Timotheus ecclesiae Thessalonicensium in Deo Patre nostro et Domino Iesu Christo: 
\verse gratia vobis et pax a Deo Patre nostro et Domino Iesu Christo.
 \verse Gratias agere debemus Deo semper pro vobis, fratres, sicut dignum est, quoniam supercrescit fides vestra, et abundat caritas uniuscuiusque omnium vestrum in invicem, 
\verse ita ut et nos ipsi in vobis gloriemur in ecclesiis Dei pro patientia vestra et fide in omnibus persecutionibus vestris et tribulationibus, quas sustinetis, 
\verse indicium iusti iudicii Dei, ut digni habeamini regno Dei, pro quo et patimini; 
\verse si quidem iustum est apud Deum retribuere tribulationem his, qui vos tribulant, 
\verse et vobis, qui tribulamini, requiem nobiscum in revelatione Domini Iesu de caelo cum angelis virtutis eius, 
\verse in igne flammae, dantis vindictam his, qui non noverunt Deum et qui non oboediunt evangelio Domini nostri Iesu; 
\verse qui poenas dabunt interitu aeterno a facie Domini et a gloria virtutis eius, 
 \verse cum venerit glorificari in sanctis suis et admirabilis fieri in omnibus, qui crediderunt; quia creditum est testimonium nostrum super vos in die illo.
 \verse Ad quod etiam oramus semper pro vobis, ut dignetur vos vocatione sua Deus noster et impleat omnem voluntatem bonitatis et opus fidei in virtute; 
 \verse ut glorificetur nomen Domini nostri Iesu Christi in vobis, et vos in illo, secundum gratiam Dei nostri et Domini Iesu Christi.
 
\begin{biblechapter}
\verse Rogamus autem vos, fratres, circa adventum Domini nostri Iesu Christi et nostram congregationem in ipsum, 
\verse ut non cito moveamini a sensu neque terreamini, neque per spiritum neque per verbum neque per epistulam tamquam per nos, quasi instet dies Domini.
 \verse Ne quis vos seducat ullo modo; quoniam, nisi venerit discessio primum, et revelatus fuerit homo iniquitatis, filius perditionis, 
\verse qui adversatur et extollitur supra omne, quod dicitur Deus aut quod colitur, ita ut in templo Dei sedeat, ostendens se quia sit Deus.
 \verse Non retinetis quod, cum adhuc essem apud vos, haec dicebam vobis? 
\verse Et nunc quid detineat scitis, ut ipse reveletur in suo tempore. 
\verse Nam mysterium iam operatur iniquitatis; tantum qui tenet nunc, donec de medio fiat.
 \verse Et tunc revelabitur ille iniquus, quem Dominus Iesus interficiet spiritu oris sui et destruet illustratione adventus sui, 
\verse eum, cuius est adventus secundum operationem Satanae in omni virtute et signis et prodigiis mendacibus 
\verse et in omni seductione iniquitatis his, qui pereunt, eo quod caritatem veritatis non receperunt, ut salvi fierent. 
\verse Et ideo mittit illis Deus operationem erroris, ut credant mendacio, 
\verse ut iudicentur omnes, qui non crediderunt veritati, sed consenserunt iniquitati.
 \verse Nos autem debemus gratias agere Deo semper pro vobis, fratres, dilecti a Domino, quod elegerit vos Deus primitias in salutem, in sanctificatione Spiritus et fide veritatis; 
\verse ad quod et vocavit vos per evangelium nostrum in acquisitionem gloriae Domini nostri Iesu Christi.
 \verse Itaque, fratres, state et tenete traditiones, quas didicistis sive per sermonem sive per epistulam nostram. 
\verse Ipse autem Dominus noster Iesus Christus et Deus Pater noster, qui dilexit nos et dedit consolationem aeternam et spem bonam in gratia, 
\verse consoletur corda vestra et confirmet in omni opere et sermone bono.
 
\begin{biblechapter}
\verse De cetero, fratres, orate pro nobis, ut sermo Domini currat et glorificetur sicut et apud vos, 
\verse et ut liberemur ab importunis et malis hominibus; non enim omnium est fides. 
\verse Fidelis autem Dominus est, qui confirmabit vos et custodiet a Malo. 
\verse Confidimus autem de vobis in Domino, quoniam, quae praecipimus, et facitis et facietis. 
\verse Dominus autem dirigat corda vestra in caritatem Dei et patientiam Christi.
 \verse Praecipimus autem vobis, fratres, in nomine Domini nostri Iesu Christi, ut subtrahatis vos ab omni fratre ambulante inordinate et non secundum traditionem, quam acceperunt a nobis. 
\verse Ipsi enim scitis quemadmodum oporteat imitari nos, quoniam non inordinati fuimus inter vos 
\verse neque grat√¨s panem manducavimus ab aliquo sed in labore et fatigatione, nocte et die operantes, ne quem vestrum gravaremus; 
\verse non quasi non habuerimus potestatem, sed ut nosmetipsos formam daremus vobis ad imitandum nos. 
\verse Nam et cum essemus apud vos, hoc praecipiebamus vobis: Si quis non vult operari, nec manducet. 
\verse Audimus enim inter vos quosdam ambulare inordinate, nihil operantes sed curiose agentes; 
\verse his autem, qui eiusmodi sunt, praecipimus et obsecramus in Domino Iesu Christo, ut cum quiete operantes suum panem manducent. 
\verse Vos autem, fratres, nolite deficere benefacientes. 
\verse Quod si quis non oboedit verbo nostro per epistulam, hunc notate, non commisceamini cum illo, ut confundatur; 
\verse et nolite quasi inimicum existimare, sed corripite ut fratrem.
 \verse Ipse autem Dominus pacis det vobis pacem sempiternam in omni modo. Dominus cum omnibus vobis.
 \verse Salutatio mea manu Pauli, quod est signum in omni epistula; ita scribo.
 \verse Gratia Domini nostri Iesu Christi cum omnibus vobis.
\end{biblechapter}
