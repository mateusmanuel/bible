\biblebook{ Epistula II ad Timotheum}
\begin{biblechapter}
 \verse Paulus, apostolus Christi Iesu per voluntatem Dei secundum promissionem vitae, quae est in Christo Iesu, 
\verse Timotheo carissimo filio: gratia, misericordia, pax a Deo Patre et Christo Iesu Domino nostro.
 \verse Gratias ago Deo, cui servio a progenitoribus in conscientia pura, quod sine intermissione habeo tui memoriam in orationibus meis nocte ac die 
\verse desiderans te videre, memor lacrimarum tuarum, ut gaudio implear, 
\verse recordationem accipiens eius fidei, quae est in te non ficta, quae et habitavit primum in avia tua Loide et matre tua Eunice, certus sum autem quod et in te.
 \verse Propter quam causam admoneo te, ut resuscites donationem Dei, quae est in te per impositionem manuum mearum; 
\verse non enim dedit nobis Deus Spiritum timoris sed virtutis et dilectionis et sobrietatis. 
\verse Noli itaque erubescere testimonium Domini nostri neque me vinctum eius, sed collabora evangelio secundum virtutem Dei, 
\verse qui nos salvos fecit et vocavit vocatione sancta, non secundum opera nostra sed secundum propositum suum et gratiam, quae data est nobis in Christo Iesu ante tempora saecularia; 
\verse manifestata autem nunc per illustrationem salvatoris nostri Iesu Christi, qui destruxit quidem mortem, illuminavit autem vitam et incorruptionem per evangelium, 
\verse in quo positus sum ego praedicator et apostolus et doctor.
 \verse Ob quam causam etiam haec patior, sed non confundor; scio enim, cui credidi, et certus sum quia potens est depositum meum servare in illum diem. 
\verse Formam habe sanorum verborum, quae a me audisti, in fide et dilectione, quae sunt in Christo Iesu; 
\verse bonum depositum custodi per Spiritum Sanctum, qui habitat in nobis.
 \verse Scis hoc, quod aversi sunt a me omnes, qui in Asia sunt, ex quibus est Phygelus et Hermogenes. 
\verse Det misericordiam Dominus Onesiphori domui, quia saepe me refrigeravit et catenam meam non erubuit; 
\verse sed cum Romam venisset, sollicite me quaesivit et invenit 
\verse — det illi Dominus invenire misericordiam a Domino in illa die — et quanta Ephesi ministravit, melius tu nosti.
 
\begin{biblechapter}
\verse Tu ergo, fili mi, confortare in gratia, quae est in Christo Iesu; 
\verse et quae audisti a me per multos testes, haec commenda fidelibus hominibus, qui idonei erunt et alios docere.
 \verse Collabora sicut bonus miles Christi Iesu. 
\verse Nemo militans implicat se saeculi negotiis, ut ei placeat, qui eum elegit; 
\verse si autem certat quis agone, non coronatur nisi legitime certaverit. 
\verse Laborantem agricolam oportet primum de fructibus accipere. 
\verse Intellege, quae dico; dabit enim tibi Dominus in omnibus intellectum.
 \verse Memor esto Iesum Christum resuscitatum esse a mortuis, ex semine David, secundum evangelium meum, 
\verse in quo laboro usque ad vincula quasi male operans; sed verbum Dei non est alligatum! 
\verse Ideo omnia sustineo propter electos, ut et ipsi salutem consequantur, quae est in Christo Iesu cum gloria aeterna. 
\verse Fidelis sermo, Nam, si commortui sumus, et convivemus; 
\verse si sustinemus, et conregnabimus; si negabimus, et ille negabit nos; 
\verse si non credimus, ille fidelis manet, negare enim seipsum non potest.
 \verse Haec commone testificans coram Deo verbis non contendere: in nihil utile est, nisi ad subversionem audientium. 
\verse Sollicite cura teipsum probabilem exhibere Deo, operarium inconfusibilem, recte tractantem verbum veritatis. 
\verse Profana autem inaniloquia devita, magis enim proficient ad impietatem, 
\verse et sermo eorum ut cancer serpit; ex quibus est Hymenaeus et Philetus, 
\verse qui circa veritatem aberraverunt dicentes resurrectionem iam factam, et subvertunt quorundam fidem. 
\verse Sed firmum fundamentum Dei stat habens signaculum hoc: Cognovit Dominus, qui sunt eius, et: Discedat ab iniquitate omnis, qui nominat nomen Domini. 
\verse In magna autem domo non solum sunt vasa aurea et argentea sed et lignea et fictilia, et quaedam quidem in honorem, quaedam autem in ignominiam; 
\verse si quis ergo emundaverit se ab istis, erit vas in honorem, sanctificatum, utile Domino, ad omne opus bonum paratum.
 \verse Iuvenilia autem desideria fuge, sectare vero iustitiam, fidem, caritatem, pacem cum his, qui invocant Dominum de corde puro. 
\verse Stultas autem et sine disciplina quaestiones devita, sciens quia generant lites; 
\verse servum autem Domini non oportet litigare, sed mansuetum esse ad omnes, aptum ad docendum, patientem, 
\verse cum mansuetudine corripientem eos, qui resistunt, si quando det illis Deus paenitentiam ad cognoscendam veritatem, 
 \verse et resipiscant a Diaboli laqueo, a quo capti tenentur ad ipsius voluntatem.
 
\begin{biblechapter}
\verse Hoc autem scito, quod in no vissimis diebus instabunt tem pora periculosa. 
\verse Erunt enim homines seipsos amantes, cupidi, elati, superbi, blasphemi, parentibus inoboedientes, ingrati, scelesti, 
\verse sine affectione, sine foedere, criminatores, incontinentes, immites, sine benignitate, 
\verse proditores, protervi, tumidi, voluptatum amatores magis quam Dei, 
\verse habentes speciem quidem pietatis, virtutem autem eius abnegantes; et hos devita. 
\verse Ex his enim sunt, qui penetrant domos et captivas ducunt mulierculas oneratas peccatis, quae ducuntur variis concupiscentiis, 
\verse semper discentes et numquam ad scientiam veritatis pervenire valentes. 
\verse Quemadmodum autem Iannes et Iambres restiterunt Moysi, ita et hi resistunt veritati, homines corrupti mente, reprobi circa fidem; 
\verse sed ultra non proficient, insipientia enim eorum manifesta erit omnibus, sicut et illorum fuit.
 \verse Tu autem assecutus es meam doctrinam, institutionem, propositum, fidem, longanimitatem, dilectionem, patientiam, 
\verse persecutiones, passiones, qualia mihi facta sunt Antiochiae, Iconii, Lystris, quales persecutiones sustinui; et ex omnibus me eripuit Dominus. 
\verse Et omnes, qui volunt pie vivere in Christo Iesu, persecutionem patientur; 
\verse mali autem homines et seductores proficient in peius, in errorem mittentes et errantes.
 \verse Tu vero permane in his, quae didicisti et credita sunt tibi, sciens a quibus didiceris, 
\verse et quia ab infantia Sacras Litteras nosti, quae te possunt instruere ad salutem per fidem, quae est in Christo Iesu. 
\verse Omnis Scriptura divinitus inspirata est et utilis ad docendum, ad arguendum, ad corrigendum, ad erudiendum in iustitia, 
\verse ut perfectus sit homo Dei, ad omne opus bonum instructus.
 
\begin{biblechapter}
\verse Testificor coram Deo et Christo Iesu, qui iudicaturus est vivos ac mortuos, per adventum ipsius et regnum eius: 
\verse praedica verbum, insta opportune, importune, argue, increpa, obsecra in omni longanimitate et doctrina. 
\verse Erit enim tempus, cum sanam doctrinam non sustinebunt, sed ad sua desideria coacervabunt sibi magistros prurientes auribus, 
\verse et a veritate quidem auditum avertent, ad fabulas autem convertentur. 
\verse Tu vero vigila in omnibus, labora, opus fac evangelistae, ministerium tuum imple.
 \verse Ego enim iam delibor, et tempus meae resolutionis instat. 
\verse Bonum certamen certavi, cursum consummavi, fidem servavi; 
\verse in reliquo reposita est mihi iustitiae corona, quam reddet mihi Dominus in illa die, iustus iudex, non solum autem mihi sed et omnibus, qui diligunt adventum eius.
 \verse Festina venire ad me cito. 
\verse Demas enim me dereliquit diligens hoc saeculum et abiit Thessalonicam, Crescens in Galatiam, Titus in Dalmatiam; 
 \verse Lucas est mecum solus. Marcum assumens adduc tecum, est enim mihi utilis in ministerium. 
\verse Tychicum autem misi Ephesum. 
\verse Paenulam, quam reliqui Troade apud Carpum, veniens affer, et libros, maxime autem membranas. 
\verse Alexander aerarius multa mala mihi ostendit. Reddet ei Dominus secundum opera eius; 
 \verse quem et tu devita, valde enim restitit verbis nostris.
 \verse In prima mea defensione nemo mihi affuit, sed omnes me dereliquerunt. Non illis reputetur; 
\verse Dominus autem mihi astitit et confortavit me, ut per me praedicatio impleatur, et audiant omnes gentes; et liberatus sum de ore leonis. 
\verse Liberabit me Dominus ab omni opere malo et salvum faciet in regnum suum caeleste; cui gloria in saecula saeculorum. Amen.
 \verse Saluta Priscam et Aquilam et Onesiphori domum. 
\verse Erastus remansit Corinthi, Trophimum autem reliqui infirmum Mileti. 
\verse Festina ante hiemem venire.
 Salutat te Eubulus et Pudens et Linus et Claudia et fratres omnes.
 \verse Dominus cum spiritu tuo. Gratia vobiscum.
\end{biblechapter}
