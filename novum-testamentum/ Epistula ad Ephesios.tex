\biblebook{ Epistula ad Ephesios}
\begin{biblechapter}
 \verse Paulus, apostolus Christi Iesu per voluntatem Dei, sanctis, qui sunt Ephesi, et fidelibus in Christo Iesu: 
\verse gratia vobis et pax a Deo Patre nostro et Domino Iesu Christo.
 \verse Benedictus Deus et Pater Domini nostri Iesu Christi,
 qui benedixit nos in omni benedictione spiritali in caelestibus in Christo,
 \verse sicut elegit nos in ipso ante mundi constitutionem,
 ut essemus sancti et immaculati in conspectu eius in caritate;
 \verse qui praedestinavit nos in adoptionem filiorum
 per Iesum Christum in ipsum,
 secundum beneplacitum voluntatis suae,
 \verse in laudem gloriae gratiae suae,
 in qua gratificavit nos in Dilecto,
 \verse in quo habemus redemptionem per sanguinem eius,
 remissionem peccatorum,
 secundum divitias gratiae eius,
 \verse quam superabundare fecit in nobis
 in omni sapientia et prudentia,
 \verse notum faciens nobis mysterium voluntatis suae,
 secundum beneplacitum eius, quod proposuit in eo,
 \verse in dispensationem plenitudinis temporum:
 recapitulare omnia in Christo,
 quae in caelis et quae in terra, in ipso;
 \verse in quo etiam sorte vocati sumus, praedestinati secundum propositum eius, qui omnia operatur secundum consilium voluntatis suae, 
\verse ut simus in laudem gloriae eius, qui ante speravimus in Christo; 
\verse in quo et vos cum audissetis verbum veritatis, evangelium salutis vestrae, in quo et credentes signati estis Spiritu promissionis Sancto, 
\verse qui est arrabo hereditatis nostrae in redemptionem acquisitionis, in laudem gloriae ipsius.
 \verse Propterea et ego audiens fidem vestram, quae est in Domino Iesu, et dilectionem in omnes sanctos, 
\verse non cesso gratias agens pro vobis memoriam faciens in orationibus meis, 
\verse ut Deus Domini nostri Iesu Christi, Pater gloriae, det vobis Spiritum sapientiae et revelationis in agnitione eius, 
\verse illuminatos oculos cordis vestri, ut sciatis quae sit spes vocationis eius, quae divitiae gloriae hereditatis eius in sanctis, 
\verse et quae sit supereminens magnitudo virtutis eius in nos, qui credimus, secundum operationem potentiae virtutis eius, 
\verse quam operatus est in Christo, suscitans illum a mortuis et constituens ad dexteram suam in caelestibus 
\verse supra omnem principatum et potestatem et virtutem et dominationem et omne nomen, quod nominatur non solum in hoc saeculo sed et in futuro; 
\verse et omnia subiecit sub pedibus eius et ipsum dedit caput supra omnia ecclesiae, 
\verse quae est corpus ipsius, plenitudo eius, qui omnia in omnibus adimpletur.
 
\begin{biblechapter}
\verse Et vos, cum essetis mortui de lictis et peccatis vestris, 
\verse in qui bus aliquando ambulastis secundum saeculum mundi huius, secundum principem potestatis aeris, spiritus, qui nunc operatur in filios diffidentiae; 
\verse in quibus et nos omnes aliquando conversati sumus in concupiscentiis carnis nostrae, facientes voluntates carnis et cogitationum, et eramus natura filii irae, sicut et ceteri. 
\verse Deus autem, qui dives est in misericordia, propter nimiam caritatem suam, qua dilexit nos, 
\verse et cum essemus mortui peccatis, convivificavit nos Christo — gratia estis salvati — 
\verse et conresuscitavit et consedere fecit in caelestibus in Christo Iesu, 
\verse ut ostenderet in saeculis supervenientibus abundantes divitias gratiae suae in bonitate super nos in Christo Iesu. 
\verse Gratia enim estis salvati per fidem; et hoc non ex vobis, Dei donum est: 
\verse non ex operibus, ut ne quis glorietur. 
\verse Ipsius enim sumus factura, creati in Christo Iesu in opera bona, quae praeparavit Deus, ut in illis ambulemus.
 \verse Propter quod memores estote, quod aliquando vos gentes in carne, qui dicimini praeputium ab ea, quae dicitur circumcisio in carne manufacta, 
\verse quia eratis illo in tempore sine Christo, alienati a conversatione Israel et extranei testamentorum promissionis, spem non habentes et sine Deo in mundo. 
\verse Nunc autem in Christo Iesu vos, qui aliquando eratis longe, facti estis prope in sanguine Christi. 
\verse Ipse est enim pax nostra, qui fecit utraque unum et medium parietem maceriae solvit, inimicitiam, in carne sua, 
\verse legem mandatorum in decretis evacuans, ut duos condat in semetipso in unum novum hominem, faciens pacem, 
\verse et reconciliet ambos in uno corpore Deo per crucem, interficiens inimicitiam in semetipso. 
\verse Et veniens evangelizavit pacem vobis, qui longe fuistis, et pacem his, qui prope; 
\verse quoniam per ipsum habemus accessum ambo in uno Spiritu ad Patrem.
 \verse Ergo iam non estis extranei et advenae, sed estis concives sanctorum et domestici Dei, 
\verse superaedificati super fundamentum apostolorum et prophetarum, ipso summo angulari lapide Christo Iesu, 
\verse in quo omnis aedificatio compacta crescit in templum sanctum in Domino, 
\verse in quo et vos coaedificamini in habitaculum Dei in Spiritu.
 
\begin{biblechapter}
\verse Huius rei gratia, ego Paulus, vinctus Christi Iesu pro vobis gentibus — 
\verse si tamen audistis dispensationem gratiae Dei, quae data est mihi pro vobis, 
\verse quoniam secundum revelationem notum mihi factum est mysterium, sicut supra scripsi in brevi, 
\verse prout potestis legentes intellegere prudentiam meam in mysterio Christi, 
\verse quod aliis generationibus non innotuit filiis hominum, sicuti nunc revelatum est sanctis apostolis eius et prophetis in Spiritu, 
\verse esse gentes coheredes et concorporales et comparticipes promissionis in Christo Iesu per evangelium, 
\verse cuius factus sum minister secundum donum gratiae Dei, quae data est mihi secundum operationem virtutis eius. 
\verse Mihi omnium sanctorum minimo data est gratia haec: gentibus evangelizare investigabiles divitias Christi 
\verse et illuminare omnes, quae sit dispensatio mysterii absconditi a saeculis in Deo, qui omnia creavit, 
\verse ut innotescat nunc principatibus et potestatibus in caelestibus per ecclesiam multiformis sapientia Dei, 
\verse secundum propositum saeculorum, quod fecit in Christo Iesu Domino nostro, 
\verse in quo habemus fiduciam et accessum in confidentia per fidem eius. 
\verse Propter quod peto, ne deficiatis in tribulationibus meis pro vobis, quae est gloria vestra.
 \verse Huius rei gratia flecto genua mea ad Patrem, 
\verse ex quo omnis paternitas in caelis et in terra nominatur, 
\verse ut det vobis secundum divitias gloriae suae virtute corroborari per Spiritum eius in interiorem hominem, 
\verse habitare Christum per fidem in cordibus vestris, in caritate radicati et fundati, 
\verse ut valeatis comprehendere cum omnibus sanctis quae sit latitudo et longitudo et sublimitas et profundum, 
\verse scire etiam supereminentem scientiae caritatem Christi, ut impleamini in omnem plenitudinem Dei.
 \verse Ei autem, qui potens est supra omnia facere superabundanter quam petimus aut intellegimus, secundum virtutem, quae operatur in nobis, 
\verse ipsi gloria in ecclesia et in Christo Iesu in omnes generationes saeculi saeculorum. Amen.
 
\begin{biblechapter}
\verse Obsecro itaque vos ego, vinctus in Domino, ut digne ambuletis vocatione, qua vocati estis, 
\verse cum omni humilitate et mansuetudine, cum longanimitate, supportantes invicem in caritate, 
\verse solliciti servare unitatem spiritus in vinculo pacis; 
\verse unum corpus et unus Spiritus, sicut et vocati estis in una spe vocationis vestrae; 
\verse unus Dominus, una fides, unum baptisma; 
\verse unus Deus et Pater omnium, qui super omnes et per omnia et in omnibus.
 \verse Unicuique autem nostrum data est gratia secundum mensuram donationis Christi. \verse Propter quod dicit:
 “ Ascendens in altum captivam duxit captivitatem,
 dedit dona hominibus ”.
 \verse Illud autem “ ascendit ” quid est, nisi quia et descendit in inferiores partes terrae? 
\verse Qui descendit, ipse est et qui ascendit super omnes caelos, ut impleret omnia. 
\verse Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores 
\verse ad instructionem sanctorum in opus ministerii, in aedificationem corporis Christi, 
\verse donec occurramus omnes in unitatem fidei et agnitionis Filii Dei, in virum perfectum, in mensuram aetatis plenitudinis Christi, 
\verse ut iam non simus parvuli fluctuantes et circumacti omni vento doctrinae in fallacia hominum, in astutia ad circumventionem erroris; 
\verse veritatem autem facientes in caritate crescamus in illum per omnia, qui est caput Christus, 
\verse ex quo totum corpus compactum et conexum per omnem iuncturam subministrationis secundum operationem in mensura uniuscuiusque partis augmentum corporis facit in aedificationem sui in caritate.
 \verse Hoc igitur dico et testificor in Domino, ut iam non ambuletis, sicut et gentes ambulant in vanitate sensus sui 
\verse tenebris obscuratum habentes intellectum, alienati a vita Dei propter ignorantiam, quae est in illis propter caecitatem cordis ipsorum; 
\verse qui indolentes semetipsos tradiderunt impudicitiae in operationem immunditiae omnis in avaritia.
 \verse Vos autem non ita didicistis Christum, 
\verse si tamen illum audistis et in ipso edocti estis, sicut est veritas in Iesu: 
\verse deponere vos secundum pristinam conversationem veterem hominem, qui corrumpitur secundum desideria erroris, 
\verse renovari autem spiritu mentis vestrae 
\verse et induere novum hominem, qui secundum Deum creatus est in iustitia et sanctitate veritatis. 
 \verse Propter quod deponentes mendacium loquimini veritatem unusquisque cum proximo suo, quoniam sumus invicem membra. 
\verse Irascimini et nolite peccare; sol non occidat super iracundiam vestram, 
\verse et nolite locum dare Diabolo. 
\verse Qui furabatur, iam non furetur, magis autem laboret operando manibus bonum, ut habeat unde tribuat necessitatem patienti. 
\verse Omnis sermo malus ex ore vestro non procedat, sed si quis bonus ad aedificationem opportunitatis, ut det gratiam audientibus. 
\verse Et nolite contristare Spiritum Sanctum Dei, in quo signati estis in diem redemptionis.
 \verse Omnis amaritudo et ira et indignatio et clamor et blasphemia tollatur a vobis cum omni malitia. 
\verse Estote autem invicem benigni, misericordes, donantes invicem, sicut et Deus in Christo donavit vobis.
 
\begin{biblechapter}
\verse Estote ergo imitatores Dei, sicut filii carissimi, 
\verse et ambulate in dilectione, sicut et Christus dilexit nos et tradidit seipsum pro nobis oblationem et hostiam Deo in odorem suavitatis.
 \verse Fornicatio autem et omnis immunditia aut avaritia nec nominetur in vobis, sicut decet sanctos, 
\verse et turpitudo et stultiloquium aut scurrilitas, quae non decent, sed magis gratiarum actio. 
\verse Hoc enim scitote intellegentes quod omnis fornicator aut immundus aut avarus, id est idolorum cultor, non habet hereditatem in regno Christi et Dei.
 \verse Nemo vos decipiat inanibus verbis; propter haec enim venit ira Dei in filios diffidentiae. 
\verse Nolite ergo effici comparticipes eorum; 
\verse eratis enim aliquando tenebrae, nunc autem lux in Domino. Ut filii lucis ambulate 
\verse — fructus enim lucis est in omni bonitate et iustitia et veritate — 
\verse probantes quid sit beneplacitum Domino; 
\verse et nolite communicare operibus infructuosis tenebrarum, magis autem et redarguite; 
\verse quae enim in occulto fiunt ab ipsis, turpe est et dicere; 
\verse omnia autem, quae arguuntur, a lumine manifestantur, 
\verse omne enim, quod manifestatur, lumen est. Propter quod dicit: “ Surge, qui dormis, et exsurge a mortuis, et illuminabit te Christus ”.
 \verse Videte itaque caute quomodo ambuletis, non quasi insipientes sed ut sapientes, 
\verse redimentes tempus, quoniam dies mali sunt. 
\verse Propterea nolite fieri imprudentes, sed intellegite, quae sit voluntas Domini. 
\verse Et nolite inebriari vino, in quo est luxuria, sed implemini Spiritu 
\verse loquentes vobismetipsis in psalmis et hymnis et canticis spiritalibus, cantantes et psallentes in cordibus vestris Domino. 
\verse Gratias agentes semper pro omnibus in nomine Domini nostri Iesu Christi Deo et Patri, 
\verse subiecti invicem in timore Christi.
 \verse Mulieres viris suis sicut Domino, 
\verse quoniam vir caput est mulieris, sicut et Christus caput est ecclesiae, ipse salvator corporis. 
\verse Sed ut ecclesia subiecta est Christo, ita et mulieres viris in omnibus.
 \verse Viri, diligite uxores, sicut et Christus dilexit ecclesiam et seipsum tradidit pro ea, 
\verse ut illam sanctificaret mundans lavacro aquae in verbo, 
 \verse ut exhiberet ipse sibi gloriosam ecclesiam non habentem maculam aut rugam aut aliquid eiusmodi, sed ut sit sancta et immaculata. 
\verse Ita et viri debent diligere uxores suas ut corpora sua. Qui suam uxorem diligit, seipsum diligit; 
\verse nemo enim umquam carnem suam odio habuit, sed nutrit et fovet eam sicut et Christus ecclesiam, 
\verse quia membra sumus corporis eius. 
\verse Propter hoc relinquet homo patrem et matrem et adhaerebit uxori suae, et erunt duo in carne una. 
\verse Mysterium hoc magnum est; ego autem dico de Christo et ecclesia! 
\verse Verumtamen et vos singuli unusquisque suam uxorem sicut seipsum diligat; uxor autem timeat virum.
 
\begin{biblechapter}
\verse Filii, oboedite parentibus vestris in Domino; hoc enim est iu stum. 
\verse Honora patrem tuum et matrem, quod est mandatum primum cum promissione, 
\verse ut bene sit tibi, et sis longaevus super terram. 
\verse Et, patres, nolite ad iracundiam provocare filios vestros, sed educate illos in disciplina et correptione Domini.
 \verse Servi, oboedite dominis carnalibus cum timore et tremore, in simplicitate cordis vestri, sicut Christo; 
\verse non ad oculum servientes, quasi hominibus placentes, sed ut servi Christi facientes voluntatem Dei ex animo; 
\verse cum bona voluntate servientes, sicut Domino et non hominibus, 
\verse scientes quoniam unusquisque, si quid fecerit bonum, hoc percipiet a Domino, sive servus sive liber.
 \verse Et, domini, eadem facite illis, remittentes minas, scientes quia et illorum et vester Dominus est in caelis, et personarum acceptio non est apud eum.
 \verse De cetero confortamini in Domino et in potentia virtutis eius. 
\verse Induite armaturam Dei, ut possitis stare adversus insidias Diaboli. 
\verse Quia non est nobis colluctatio adversus sanguinem et carnem sed adversus principatus, adversus potestates, adversus mundi rectores tenebrarum harum, adversus spiritalia nequitiae in caelestibus.
 \verse Propterea accipite armaturam Dei, ut possitis resistere in die malo et, omnibus perfectis, stare. 
\verse State ergo succincti lumbos vestros in veritate et induti loricam iustitiae 
\verse et calceati pedes in praeparatione evangelii pacis, 
\verse inomnibus sumentes scutum fidei, in quo possitis omnia tela Maligni ignea exstinguere; 
\verse et galeam salutis assumite et gladium Spiritus, quod est verbum Dei; 
\verse per omnem orationem et obsecrationem orantes omni tempore in Spiritu, et in ipso vigilantes in omni instantia et obsecratione pro omnibus sanctis 
\verse et pro me, ut detur mihi sermo in aperitione oris mei cum fiducia notum facere mysterium evangelii, 
\verse pro quo legatione fungor in catena, ut in ipso audeam, prout oportet me, loqui.
 \verse Ut autem et vos sciatis, quae circa me sunt, quid agam, omnia nota vobis faciet Tychicus, carissimus frater et fidelis minister in Domino, 
\verse quem misi ad vos in hoc ipsum, ut cognoscatis, quae circa nos sunt, et consoletur corda vestra.
 \verse Pax fratribus et caritas cum fide a Deo Patre et Domino Iesu Christo. 
\verse Gratia cum omnibus, qui diligunt Dominum nostrum Iesum Christum in incorruptione.
    
\end{biblechapter}
