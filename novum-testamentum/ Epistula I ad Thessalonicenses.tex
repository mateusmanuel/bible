\biblebook{ Epistula I ad Thessalonicenses}
\begin{biblechapter}
 \verse Paulus et Silvanus et Timotheus ecclesiae Thessalonicensium in Deo Patre et Domino Iesu Christo: gratia vobis et pax.
 \verse Gratias agimus Deo semper pro omnibus vobis, memoriam facientes in orationibus nostris, sine intermissione; 
\verse memores operis fidei vestrae et laboris caritatis et sustinentiae spei Domini nostri Iesu Christi ante Deum et Patrem nostrum; 
\verse scientes, fratres, dilecti a Deo, electionem vestram, 
\verse quia evangelium nostrum non fuit ad vos in sermone tantum sed et in virtute et in Spiritu Sancto et in plenitudine multa, sicut scitis quales fuerimus vobis propter vos.
 \verse Et vos imitatores nostri facti estis et Domini, excipientes verbum in tribulatione multa cum gaudio Spiritus Sancti, 
\verse ita ut facti sitis forma omnibus credentibus in Macedonia et in Achaia. 
\verse A vobis enim diffamatus est sermo Domini non solum in Macedonia et in Achaia, sed in omni loco fides vestra, quae est ad Deum, profecta est, ita ut non sit nobis necesse quidquam loqui; 
 \verse ipsi enim de nobis annuntiant qualem introitum habuerimus ad vos, et quomodo conversi estis ad Deum a simulacris, servire Deo vivo et vero 
\verse et exspectare Filium eius de caelis, quem suscitavit ex mortuis, Iesum, qui eripit nos ab ira ventura.
 
\begin{biblechapter}
\verse Nam ipsi scitis, fratres, introi tum nostrum ad vos, quia non inanis fuit; 
\verse sed ante passi et contumeliis affecti, sicut scitis, in Philippis, fiduciam habuimus in Deo nostro loqui ad vos evangelium Dei in multa sollicitudine. 
\verse Exhortatio enim nostra non ex errore neque ex immunditia neque in dolo, 
\verse sed sicut probati sumus a Deo, ut crederetur nobis evangelium, ita loquimur non quasi hominibus placentes, sed Deo, qui probat corda nostra. 
\verse Neque enim aliquando fuimus in sermone adulationis, sicut scitis, neque sub praetextu avaritiae, Deus testis, 
\verse nec quaerentes ab hominibus gloriam, neque a vobis neque ab aliis; 
\verse cum possemus oneri esse ut Christi apostoli, sed facti sumus parvuli in medio vestrum, tamquam si nutrix foveat filios suos; 
\verse ita desiderantes vos, cupide volebamus tradere vobis non solum evangelium Dei sed etiam animas nostras, quoniam carissimi nobis facti estis. 
\verse Memores enim estis, fratres, laboris nostri et fatigationis; nocte et die operantes, ne quem vestrum gravaremus, praedicavimus in vobis evangelium Dei. 
\verse Vos testes estis et Deus, quam sancte et iuste et sine querela vobis, qui credidistis, fuimus; 
\verse sicut scitis qualiter unumquemque vestrum, tamquam pater filios suos, 
\verse deprecantes vos et consolantes testificati sumus, ut ambularetis digne Deo, qui vocat vos in suum regnum et gloriam.
 \verse Ideo et nos gratias agimus Deo sine intermissione, quoniam cum accepissetis a nobis verbum auditus Dei, accepistis non ut verbum hominum sed, sicut est vere, verbum Dei, quod et operatur in vobis, qui creditis. 
\verse Vos enim imitatores facti estis, fratres, ecclesiarum Dei, quae sunt in Iudaea in Christo Iesu; quia eadem passi estis et vos a contribulibus vestris, sicut et ipsi a Iudaeis, 
 \verse qui et Dominum occiderunt Iesum et prophetas et nos persecuti sunt et Deo non placent et omnibus hominibus adversantur, 
\verse prohibentes nos gentibus loqui, ut salvae fiant, ut impleant peccata sua semper. Pervenit autem ira Dei super illos usque in finem.
 \verse Nos autem, fratres, desolati a vobis ad tempus horae, facie non corde, abundantius festinavimus faciem vestram videre cum multo desiderio. 
\verse Propter quod voluimus venire ad vos, ego quidem Paulus et semel et iterum; et impedivit nos Satanas. 
\verse Quae est enim nostra spes aut gaudium aut corona gloriae — nonne et vos — ante Dominum nostrum Iesum in adventu eius? 
\verse Vos enim estis gloria nostra et gaudium.
 
\begin{biblechapter}
\verse Propter quod non sustinentes amplius, placuit nobis, ut relin queremur Athenis soli, 
\verse et misimus Timotheum, fratrem nostrum et cooperatorem Dei in evangelio Christi, ad confirmandos vos et exhortandos pro fide vestra, 
\verse ut nemo turbetur in tribulationibus istis. Ipsi enim scitis quod in hoc positi sumus; 
\verse nam et cum apud vos essemus, praedicebamus vobis passuros nos tribulationes, sicut et factum est et scitis. 
\verse Propterea et ego amplius non sustinens, misi ad cognoscendam fidem vestram, ne forte tentaverit vos is qui tentat, et inanis fiat labor noster.
 \verse Nunc autem, veniente Timotheo ad nos a vobis et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut nos quoque vos; 
\verse ideo consolati sumus, fratres, propter vos in omni necessitate et tribulatione nostra per vestram fidem; 
\verse quoniam nunc vivimus, si vos statis in Domino. 
\verse Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum, 
\verse nocte et die abundantius orantes, ut videamus faciem vestram et compleamus ea, quae desunt fidei vestrae?
 \verse Ipse autem Deus et Pater noster et Dominus noster Iesus dirigat viam nostram ad vos; 
\verse vos autem Dominus abundare et superabundare faciat caritate in invicem et in omnes, quemadmodum et nos in vos; 
\verse ad confirmanda corda vestra sine querela in sanctitate ante Deum et Patrem nostrum, in adventu Domini nostri Iesu cum omnibus sanctis eius. Amen.
 
\begin{biblechapter}
\verse De cetero ergo, fratres, rogamus vos et obsecramus in Domino Iesu, ut — quemadmodum accepistis a nobis quomodo vos oporteat ambulare et placere Deo, sicut et ambulatis — ut abundetis magis. 
\verse Scitis enim, quae praecepta dederimus vobis per Dominum Iesum. 
\verse Haec est enim voluntas Dei, sanctificatio vestra, 
\verse ut abstineatis a fornicatione; ut sciat unusquisque vestrum suum vas possidere in sanctificatione et honore, 
\verse non in passione desiderii, sicut et gentes, quae ignorant Deum; 
\verse ut ne quis supergrediatur neque circumveniat in negotio fratrem suum, quoniam vindex est Dominus de his omnibus, sicut et praediximus vobis et testificati sumus. 
\verse Non enim vocavit nos Deus in immunditiam sed in sanctificationem.
 \verse Itaque, qui spernit, non hominem spernit sed Deum, qui etiam dat Spiritum suum Sanctum in vos.
 \verse De caritate autem fraternitatis non necesse habetis, ut vobis scribam; ipsi enim vos a Deo edocti estis, ut diligatis invicem; 
\verse etenim facitis illud in omnes fratres in universa Macedonia. Rogamus autem vos, fratres, ut abundetis magis; 
\verse et operam detis, ut quieti sitis et ut vestrum negotium agatis et operemini manibus vestris, sicut praecipimus vobis; 
\verse ut honeste ambuletis ad eos, qui foris sunt, et nullius aliquid desideretis.
 \verse Nolumus autem vos ignorare, fratres, de dormientibus, ut non contristemini sicut et ceteri, qui spem non habent. 
\verse Si enim credimus quod Iesus mortuus est et resurrexit, ita et Deus eos, qui dormierunt, per Iesum adducet cum eo. 
 \verse Hoc enim vobis dicimus in verbo Domini, quia nos, qui vivimus, qui relinquimur in adventum Domini, non praeveniemus eos, qui dormierunt; 
\verse quoniam ipse Dominus in iussu, in voce archangeli et in tuba Dei descendet de caelo, et mortui, qui in Christo sunt, resurgent primi; 
\verse deinde nos, qui vivimus, qui relinquimur, simul rapiemur cum illis in nubibus obviam Domino in aera, et sic semper cum Domino erimus. 
\verse Itaque consolamini invicem in verbis istis.
 
\begin{biblechapter}
\verse De temporibus autem et mo mentis, fratres, non indigetis, ut scribatur vobis; 
\verse ipsi enim diligenter scitis quia dies Domini, sicut fur in nocte, ita veniet. 
\verse Cum enim dixerint: “ Pax et securitas ”, tunc repentinus eis superveniet interitus, sicut dolor in utero habenti, et non effugient. 
\verse Vos autem, fratres, non estis in tenebris, ut vos dies ille tamquam fur comprehendat; 
\verse omnes enim vos filii lucis estis et filii diei. Non sumus noctis neque tenebrarum; 
\verse igitur non dormiamus sicut ceteri, sed vigilemus et sobrii simus.
 \verse Qui enim dormiunt, nocte dormiunt; et, qui ebrii sunt, nocte inebriantur. 
 \verse Nos autem, qui diei sumus, sobrii simus, induti loricam fidei et caritatis et galeam spem salutis; 
\verse quoniam non posuit nos Deus in iram sed in acquisitionem salutis per Dominum nostrum Iesum Christum, 
\verse qui mortuus est pro nobis, ut sive vigilemus sive dormiamus, simul cum illo vivamus. 
\verse Propter quod consolamini invicem et aedificate alterutrum, sicut et facitis.
 \verse Rogamus autem vos, fratres, ut noveritis eos, qui laborant inter vos et praesunt vobis in Domino et monent vos, 
\verse ut habeatis illos superabundanter in caritate propter opus illorum. Pacem habete inter vos. 
\verse Hortamur autem vos, fratres: corripite inquietos, consolamini pusillanimes, suscipite infirmos, longanimes estote ad omnes. 
\verse Videte, ne quis malum pro malo alicui reddat, sed semper, quod bonum est, sectamini et in invicem et in omnes. 
\verse Semper gaudete, 
\verse sine intermissione orate, 
\verse in omnibus gratias agite; haec enim voluntas Dei est in Christo Iesu erga vos. 
\verse Spiritum nolite exstinguere, 
 \verse prophetias nolite spernere; 
\verse omnia autem probate, quod bonum est tenete, 
\verse ab omni specie mala abstinete vos.
 \verse Ipse autem Deus pacis sanctificet vos per omnia, et integer spiritus vester et anima et corpus sine querela in adventu Domini nostri Iesu Christi servetur. 
\verse Fidelis est, qui vocat vos, qui etiam faciet.
 \verse Fratres, orate etiam pro nobis.
 \verse Salutate fratres omnes in osculo sancto. 
\verse Adiuro vos per Dominum, ut legatur epistula omnibus fratribus. 
\verse Gratia Domini nostri Iesu Christi vobiscum.
\end{biblechapter}
